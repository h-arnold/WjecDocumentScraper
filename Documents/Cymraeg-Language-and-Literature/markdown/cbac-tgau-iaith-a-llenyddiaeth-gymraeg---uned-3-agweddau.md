CBAC TGAU Iaith a Llenyddiaeth
Gymraeg (Gradd Unigol a
Dwyradd)

Cymeradwywyd gan Cymwysterau Cymru
Deunyddiau Asesu Enghreifftiol
Uned 3: Agweddau
Addysgu o 2025
Dyfarnu o 2027

Yn arbennig i Gymru. Yn barod i’r byd.TGAUNid yw’r cymhwyster hwn a reoleiddir gan Cymwysterau Cymru ar gael i ganolfannau Lloegr.Hoffai CBAC ddiolch i fyfyrwyr ac athrawon Ysgol Uwchradd Fitzalan, Caerdydd ac Ysgol Uwchradd
Llanwern, Casnewydd am gymryd rhan yn y gwaith o greu’r cloriau hyn.

Cynnwys

Tasg ...................................................................................................................................... 1

Asesu .................................................................................................................................... 6

Atodiad 1……………………………………………………………………………………………..15

Hawlfraint

© WJEC CBAC Limited 2025

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

1

Uned 3
3030N3
Manylion Asesu

Asesiad di-arholiad:
Tasg Ysgrifenedig a Thasg Lafar Unigol
20% o'r cymhwyster gradd unigol (10% o’r cymhwyster dwyradd)
Wedi’i osod gan CBAC, ei farcio gan y ganolfan a’i gymedroli gan CBAC
60 marc

Tasg

Mae gofyn i ddysgwyr:

Tasg 1: Gwerthfawrogi a Chymharu Cerddi

•  ymateb i o leiaf 6 cherdd (Gosodir y thema gan CBAC)
•  ymateb i gerddi gan o leiaf 3 bardd gan gynnwys 1 bardd G20 ac 1 bardd G21
•  ymateb i gerddi caeth, rhydd a phenrhydd.

Tasg 2: Cyflwyniad Unigol

•  siarad am 5 munud (Gosodir y thema gan CBAC).

Tasg 1

Gosod y dasg:

Disgwylir i ddysgwyr astudio 6 cherdd ar thema benodol. Bydd CBAC yn rhyddhau cwestiwn
yn cynnwys y thema benodol. Bydd y thema o fewn y cwestiwn yn newid bob dwy flynedd.
Rhennir gwybodaeth am y cwestiwn i ganolfannau ym mis Ebrill trwy Porth CBAC. Mae’n
ofynnol i ganolfannau sicrhau eu bod yn defnyddio’r thema gywir ar gyfer bob cyfres. Gweler
isod:

Rhyddhau Cwestiwn

Ebrill 2025

Ebrill 2027

Ebrill 2029

Cyfres

Haf 2026 a 2027

Haf 2028 a 2029

Haf 2030 a 2031

Bydd hyn yn rhoi rhyddid i ganolfannau ddewis casgliad o gerddi addas i’w dysgwyr.

Bydd gofyn i ddysgwyr werthfawrogi a chymharu 3 cerdd gan wneud cymariaethau synoptig
â'r 3 arall. Dangosir thema bosib a chyfuniadau o gerddi a beirdd addas yn Atodiad 1 isod,
ac fe osodir enghreifftiau pellach ar Porth CBAC, a bydd y rhain yn newid bob dwy flynedd
wrth i’r thema newid.

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

1

Ymgymryd â'r dasg

Ymchwilio a pharatoi

Dylai athrawon roi'r dasg i'r dysgwyr tua 5 awr cyn y disgwylir iddynt gyflawni'r dasg. Nid yw
hyn yn cynnwys yr amser sydd ei angen i baratoi'r testunau gyda'r dysgwyr.

Goruchwyliaeth

Bydd angen i ganolfannau gwblhau’r cyfnod ymchwilio a pharatoi hwn dan oruchwyliaeth
anuniongyrchol.

Adnoddau
Yn ystod y cyfnod ymchwilio a pharatoi:
•  gall dysgwyr gyfeirio at y testunau
•  gall dysgwyr gael mynediad at adnoddau a/neu nodiadau paratoadol
•  gall dysgwyr ddefnyddio’r we
•  gall dysgwyr gael mynediad at eiriaduron/thesawrws
•  gwaherddir defnyddio Deallusrwydd Artiffisial (AI) i gynhyrchu ymatebion a chaiff ei drin

fel camymddwyn

•  gall dysgwyr greu taflen gynllunio

Gall athrawon drafod a rhoi cyngor cyffredinol i ddysgwyr. Gellir gosod ymarferion/tasgau
byrion, naill ai ar lafar neu'n ysgrifenedig, i'w cwblhau gan y dysgwyr yn y dosbarth i’w
cynorthwyo i ddeall natur y dasg.

Gall dysgwyr weithio'n unigol neu gydweithio â’i gilydd wrth gwblhau’r ymarferion hyn. Dylid
cofnodi unrhyw arweiniad a roddir i'r dysgwyr ar y taflenni marcio unigol pan gyflwynir y
sampl i'w safoni.

Caniateir i ddysgwyr ailddrafftio’r daflen gynllunio yn ystod y cyfnod paratoi. Unwaith y bydd
y gwaith paratoi wedi dechrau, rhaid cyfyngu adborth i gyngor cyffredinol ar yr hyn sydd
angen ei wella. Ni ddylai athrawon roi arweiniad penodol ar sut i gyflawni'r gwelliannau hyn.

Cwblhau’r dasg

Goruchwyliaeth
Rhaid i ganolfannau gwblhau’r dasg dan oruchwyliaeth uniongyrchol.

Adnoddau

Wrth gwblhau’r dasg hon:
•  gall dysgwyr ddefnyddio hyd at un ochr tudalen A4 o bwyntiau bwled byr (ffont maint 11
neu uwch os y defnyddir TG) y maent wedi'u paratoi ymlaen llaw. Rhaid cyflwyno'r
dudalen gyda'r dasg asesu derfynol. Rhaid i’r dysgwyr beidio â defnyddio gwaith
estynedig sydd wedi’i baratoi ymlaen llaw e.e. paragraffau llawn/brawddegau llawn ar y
daflen hon. Caniateir pwyntiau bwled byr sy'n cynnwys enghreifftiau a dyfyniadau
perthnasol ar gyfer y dasg

•  gall dysgwyr ddefnyddio geiriaduron/thesawrws
•  gall dysgwyr gyfeirio at y testunau yn ystod y cyfnod ysgrifennu. Ni ddylai rheini gynnwys

unrhyw nodiadau ac ni ddylid tanlinellu dyfyniadau o'r testunau hynny.

Ni chaiff dysgwyr ymgynghori â'i gilydd.

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

2

Neilltuir 2 awr 30 munud i gwblhau’r dasg. Os bydd y dasg yn cael ei gweinyddu yn ystod
cyfnodau byrrach na 2 awr 30 munud, yna dylid ei chasglu ar ddiwedd pob cyfnod a'i
chadw'n ddiogel yn y ganolfan.

Awgrymir y dylai hyd y dasg fod rhwng 500-1,500 o eiriau.

Dylid nodi:
•
testun y dasg
•  dyddiad y dasg
ar y gwaith a gyflwynir ar gyfer ei asesu.

Unwaith y bydd y gwaith wedi'i gyflwyno i'r athro/athrawes ni ellir ei ddiwygio ymhellach. Ni
ddylai athrawon wneud unrhyw sylwadau ar y gwaith yn y cyfnodau interim. Ni ellir defnyddio
TG i gyflawni'r dasg hon, oni bai mai dyma ffordd arferol y dysgwr o weithio. Dylai
canolfannau gyfeirio at ddogfen Trefniadau Mynediad y CGC am wybodaeth bellach.

Rhaid i'r dysgwyr beidio ag ailddrafftio'r gwaith gorffenedig.

Dilysu’r Asesiadau Di-arholiad

Mae gofyn i ddysgwyr lofnodi mai eu gwaith eu hunain yw’r gwaith a gyflwynwyd ac mae
gofyn i athrawon/aseswyr gadarnhau mai gwaith y dysgwr o dan sylw’n unig yw’r gwaith a
asesir ac iddo gael ei wneud o dan yr amodau gofynnol. Bydd CBAC yn darparu copi o’r
ffurflen ddilysu, sy’n rhan o’r ffurflen glawr ar gyfer pob dysgwr. Mae’n bwysig nodi bod gofyn
i bob dysgwr lofnodi’r ffurflen hon, ac nid yn unig y rhai y mae eu gwaith yn rhan o’r sampl a
gyflwynir i’r cymedrolwr. Nid oes angen adrodd i CBAC am gamymddygiad a ddarganfuwyd
cyn i’r dysgwr lofnodi’r datganiad dilysu ond rhaid ymdrin ag ef yn unol â gweithdrefnau
mewnol y ganolfan.

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

3

Tasg 2

Gosod y dasg:

Ar gyfer y dasg hon, dylai canolfannau roi cyfle i ddysgwyr gymryd rhan yn unigol, trwy
gyflwyno gwybodaeth am unrhyw agwedd neu agweddau sy'n ymwneud â thema tasg 1.
Mae rhyddid gan ddysgwyr i ddewis yr agwedd neu agweddau a drafodir. Dangosir rhai
enghreifftiau posib yn Atodiad 1 isod, ac fe osodir enghreifftiau pellach ar Porth CBAC, a
bydd y rhain yn newid bob dwy flynedd wrth i’r thema newid.

Disgwylir y bydd cyflwyniad unigol yn para hyd at 5 munud, gan gynnwys ymateb i
gwestiynau gan y gynulleidfa.

Ymgymryd â'r dasg

Ymchwilio a pharatoi

Dylid rhoi 5 awr i ddysgwyr baratoi ar gyfer y dasg ymlaen llaw.

Goruchwyliaeth

Bydd angen i ganolfannau gwblhau’r cyfnod ymchwilio a pharatoi hwn dan oruchwyliaeth
anuniongyrchol.

Adnoddau
Yn ystod y cyfnod ymchwilio a pharatoi:
•  mae’n ofynnol i ddysgwyr ymchwilio i bwnc trwy, er enghraifft, ddefnyddio'r we, darllen
papurau newydd / cylchgronau / cyfeirlyfrau / taflenni, gwrando ar raglenni teledu neu
ofyn cwestiynau eraill

•  gall dysgwyr ailddrafftio’r gwaith ymchwil
•  gwaherddir defnyddio AI i gynhyrchu ymatebion a chaiff ei drin fel camymddwyn
•  dylai dysgwyr gyflwyno eu gwaith ymchwil ar un o’r ffurfiau canlynol:

•  pwyntiau bwled
•  cyflwyniad PowerPoint
•  cyflwyniad Sway

(Dylid pwysleisio nad tasg ddarllen yw hon, ond yn hytrach cyflwyniad llafar wedi'i baratoi
gan y dysgwr).

Unwaith y bydd y gwaith paratoi wedi dechrau, rhaid cyfyngu adborth i gyngor cyffredinol ar
yr hyn sydd angen ei wella. Ni ddylai athrawon roi arweiniad penodol ar sut i gyflawni'r
gwelliannau hyn.

Gall dysgwyr weithio'n unigol neu gydweithio â’i gilydd wrth gwblhau’r ymchwil. Dylid cofnodi
unrhyw arweiniad a roddir i'r dysgwyr ar y taflenni marcio unigol pan gyflwynir y sampl i'w
safoni.

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

4

Cwblhau’r dasg

Goruchwyliaeth
Rhaid i ganolfannau gwblhau’r dasg dan oruchwyliaeth uniongyrchol.

Adnoddau
Wrth gwblhau’r dasg hon:
•  gall dysgwyr ddefnyddio gwrthrychau neu ddelweddau fel cymorth wrth gyflwyno

gwybodaeth am eu pwnc dewisol

•  gall dysgwyr ddefnyddio pwyntiau bwled byr sy'n cynnwys ystadegau, ffeithiau,

enghreifftiau a dyfyniadau perthnasol

Bydd angen i athrawon gyflwyno gwaith ymchwil y dysgwyr unigol gyda’r recordiadau i
CBAC.

Ar ddiwedd y cyflwyniad yn unig y caniateir i ddysgwyr eraill ofyn cwestiynau.

roi cyfle i'r dysgwyr gyflwyno’n annibynnol

Yn ystod y cyflwyniadau ymchwil unigol, dylai athrawon:
•
•  sicrhau nad yw'r dysgwr yn darllen ei gyflwyniad
torri ar draws neu annog dim ond pan fo angen
•
rheoli cwestiynau a ofynnir i'r dysgwyr.
•

Ceir mwy o wybodaeth am sut i ymdrin ag ymyrraeth athro/athrawes wrth asesu dysgwyr o
fewn y Canllawiau i Athrawon.

Dilysu’r Asesiadau Di-arholiad

Mae gofyn i ddysgwyr lofnodi mai eu gwaith eu hunain yw’r gwaith a gyflwynwyd ac mae
gofyn i athrawon/aseswyr gadarnhau mai gwaith y dysgwr o dan sylw’n unig yw’r gwaith a
asesir ac iddo gael ei wneud o dan yr amodau gofynnol. Bydd CBAC yn darparu copi o’r
ffurflen ddilysu, sy’n rhan o’r ffurflen glawr ar gyfer pob dysgwr. Mae’n bwysig nodi bod gofyn
i bob dysgwr lofnodi’r ffurflen hon, ac nid yn unig y rhai y mae eu gwaith yn rhan o’r sampl a
gyflwynir i’r cymedrolwr. Nid oes angen adrodd i CBAC am gamymddygiad a ddarganfuwyd
cyn i’r dysgwr lofnodi’r datganiad dilysu ond rhaid ymdrin ag ef yn unol â gweithdrefnau
mewnol y ganolfan.

Cyn i unrhyw waith tuag at yr Asesiad Di-arholiad gael ei gwblhau, dylid tynnu sylw’r dysgwyr
at yr Hysbysiad i Ymgeiswyr perthnasol gan y CGC. Ceir cyswllt i’r hysbysiad yn y ddogfen
Cyfarwyddiadau ar Gynnal Asesiadau dan Reolaeth ar wefan CGC (www.jcq.org.uk).

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

5

Asesu

Disgwylir i’r athro / athrawes farcio’r dasg o gyfanswm o 30.

Tasg 1 – Gwerthfawrogi a Chymharu Cerddi

Dyfernir 15 marc ar gyfer AA1 (deall ac ymateb).

Dyfernir 15 marc ar gyfer AA2 (mynegi a chyfathrebu).

Dylid pennu'r band priodol ar gyfer pob colofn yn unigol drwy benderfynu pa ddisgrifydd perfformiad sy'n adlewyrchu perfformiad y dysgwr orau.

Yna dylid pennu'r marc priodol o fewn y band drwy bennu i ba raddau y mae'r dysgwr wedi bodloni'r meini prawf yn y band perthnasol.

Gall cyfanswm y marciau ar gyfer pob perfformiad adlewyrchu gwahanol fandiau ar draws y meini prawf asesu, er enghraifft, gall dysgwyr
gyflawni band 4 yng ngholofn 1 a band 3 yng ngholofn 2.

Dylid nodi bod y bandiau wedi'u cynllunio i gynorthwyo'r broses farcio drwy nodi lefelau cyflawniad unigol ac nid ydynt yn cyfateb i ffiniau
graddau.

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

6

Band

AA1
Deall ac ymateb

13-15 marc
•  dangos dealltwriaeth dreiddgar o gynnwys a neges y tair
prif gerdd a dadansoddi’n ddeallus y modd y maent yn
perthyn i’r thema

•  cynnwys gwybodaeth berthnasol am gefndir beirdd y tair

•

prif gerdd a’u hagweddau tuag at y thema
trafod effeithiolrwydd nodweddion arddull a mesurau y tair
prif gerdd yn dreiddgar gan ystyried eu cyfraniad at y
thema

•  croesgyfeirio’n ddeallus rhwng y chwe cherdd wrth ymdrin

â gwahanol themâu, mesurau a thechnegau arddull

•  cyflwyno ymateb personol treiddgar
•  dyfynnu’n gyson a phwrpasol, a defnyddio termau

beirniadaeth lenyddol yn gwbl briodol

•  cymharu testunau’n fedrus

AA2
Mynegi a chyfathrebu

13-15 marc

•  cyflwyno gwaith clir a chydlynol
•  gafael sicr iawn ar ramadeg
•  defnydd eang o gystrawennau cywir
•  defnydd hyderus a chywir o ystod o atalnodi
•  sillafu yn gywir bron yn ddieithriad
•  gafael sicr iawn ar dreigladau
•  gafael sicr iawn ar ferfau (amser a therfyniadau) ac

arddodiaid

10-12 marc

10-12 marc

•  dangos dealltwriaeth dda o gynnwys a neges y tair prif

gerdd a dadansoddi’r modd y maent yn perthyn i’r thema

•  cynnwys peth gwybodaeth berthnasol ac addas am
gefndir  beirdd a’u hagweddau tuag at y thema
trafod yn dda effeithiolrwydd nodweddion arddull a
mesurau y tair prif gerdd a sut maent yn cyfrannu at y
thema

•

•  croesgyfeirio effeithiol rhwng y chwe cherdd wrth ymdrin â

gwahanol themâu a thechnegau arddull

•  cyflwyno ymateb personol da
•  dyfynnu’n dda ac i bwrpas, a defnyddio termau

beirniadaeth lenyddol yn dda

•  cymharu testunau’n dda

•  cyflwyno gwaith clir a threfnus
•  gafael sicr ar ramadeg
•  defnyddio ystod dda o gystrawennau’n gywir
•  defnydd cywir o ystod o atalnodi
•  sillafu sicr
•  gafael sicr ar dreigladau
•  gafael sicr ar ferfau (amser a therfyniadau) ac arddodiaid

5

4

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

7

7-9 marc

7-9 marc

3

2

•  dangos dealltwriaeth eithaf da o gynnwys a neges y tair
prif gerdd a nodi’r modd y maent yn perthyn i’r thema
•  ychydig o wybodaeth berthnasol am gefndir beirdd y tair

•

prif gerdd a’u hagweddau tuag at y thema
trafod yn eithaf da effeithiolrwydd nodweddion arddull a
mesurau y tair prif gerdd a sut maent yn cyfrannu at y
thema

•  ychydig o gymharu rhwng o leiaf 4 o’r cerddi wrth ymdrin â

thema/ themâu ac ambell dechneg arddull

•  cyflwyno ymateb personol eithaf da
•  dyfynnu a defnyddio termau beirniadaeth lenyddol yn

eithaf da

4-6 marc

•  dangos peth dealltwriaeth o gynnwys a neges cerddi
•  cynnwys rhai manylion prin am gefndir y beirdd a’u

•

hagweddau tuag at y thema
trafod ychydig ar effeithiolrwydd nodweddion arddull a
mesurau y cerddi

•  creu ambell gymhariaeth rhwng cerddi
•  dangos peth ymateb personol
•  defnyddio rhai dyfyniadau ac ambell derm beirniadaeth

lenyddol

•  cyflwyno’r gwaith yn drefnus
•  gafael gyson ar ramadeg ar y cyfan
•  defnyddio ystod o gystrawennau’n gywir ar y cyfan
•  defnydd cywir ar y cyfan o ystod o atalnodi
•  sillafu mwyafrif y geiriau’n gywir
•  mwyafrif y treigladau’n gywir
•  mwyafrif y berfau (amser a therfyniadau) ac arddodiaid yn

gywir

4-6 marc
•  cyflwyno’r gwaith yn lled drefnus
•  gafael anghyson ar ramadeg
•  peth gafael ar gystrawen
•  peth gafael ar ystod o atalnodi
•  sillafu yn eithaf cywir
•
•  berfau (amser a therfyniadau) ac arddodiaid yn eithaf

treigladau yn eithaf cywir

cywir

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

8

1-3 marc
•  ymgais i ddangos dealltwriaeth o gynnwys a neges cerddi
•  ymgais i gyfeirio at gefndir y beirdd a’u hagweddau tuag at

y thema

1

•  ymgais i drafod effeithiolrwydd nodweddion arddull a

mesurau

•  ymgais i gymharu cerddi
•  ymgais i ymateb yn bersonol
•  defnyddio ambell ddyfyniad

0

arddodiaid

Dim sy’n haeddu ei wobrwyo

1-3 marc

•  dangos trefn mewn rhannau o’r gwaith
•  gafael gyfyngedig ar ramadeg
•  gafael gyfyngedig ar gystrawen
•  peth ymdrech i atalnodi
•  sillafu rhai geiriau yn gywir
•  gafael gyfyngedig ar dreigladau
•  gafael gyfyngedig ar ferfau (amser a therfyniadau) ac

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

9

Tasg 2 – Cyflwyniad Unigol

Disgwylir i’r athro / athrawes farcio’r dasg o gyfanswm o 30.

Dyfernir 15 marc ar gyfer AA1 (deall ac ymateb).

Dyfernir 15 marc ar gyfer AA2 (mynegi a chyfathrebu).

Dylid pennu'r band priodol ar gyfer pob colofn yn unigol drwy benderfynu pa ddisgrifydd perfformiad sy'n adlewyrchu perfformiad y dysgwr orau.

Yna dylid pennu'r marc priodol o fewn y band drwy bennu i ba raddau y mae'r dysgwr wedi bodloni'r meini prawf yn y band perthnasol.

Gall cyfanswm y marciau ar gyfer pob perfformiad adlewyrchu gwahanol fandiau ar draws y meini prawf asesu, er enghraifft, gall dysgwyr
gyflawni band 4 yng ngholofn 1 a band 3 yng ngholofn 2.

Dylid nodi bod y bandiau wedi'u cynllunio i gynorthwyo'r broses farcio drwy nodi lefelau cyflawniad unigol ac nid ydynt yn cyfateb i ffiniau
graddau.

Band

5

AA1
Deall ac ymateb

13-15 marc
•  cyflwyno gwybodaeth a syniadau ar wahanol agweddau

ar destun heriol, gan werthuso a dehongli’r wybodaeth yn
dreiddgar

•  defnyddio terminoleg gwbl briodol a heriol yn fedrus a

rhwydd

•  mynegi barn yn dreiddgar ar agweddau ar y testun a
chefnogi’r farn honno gyda thystiolaeth gadarn
•  ystyriaeth dreiddgar o gyd-destun ehangach a

AA2
Mynegi a chyfathrebu

13-15 marc

•  gwneud defnydd aeddfed o dechnegau iaith a ffurf sydd yn

ennyn a chynnal diddordeb y gwrandäwr

•  defnyddio cywair sy’n gwbl addas ar gyfer y dasg a’r

•

wybodaeth a gyflwynir
trefnu’r cyflwyniad mewn modd cydlynol a strwythuredig er
mwyn ennyn a chynnal diddordeb cynulleidfa

•  gafael sicr iawn ar ramadeg a defnyddio amrywiaeth o

frawddegau i greu effeithiau arbennig

safbwyntiau eraill ar y testun gan gynnwys dibynadwyedd
a dilysrwydd ffynonellau a thystiolaeth

•  gafael sicr iawn ar dreigladau
•  gafael sicr iawn ar ferfau (amser a therfyniadau) ac

arddodiaid

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

10

•  cyflwyno gwybodaeth a syniadau ar wahanol agweddau

•  defnyddio technegau iaith a ffurf sy’n cynnal diddordeb y

ar y testun gan werthuso’r wybodaeth yn fedrus

gwrandäwr

10-12 marc

10-12 marc

•  defnyddio terminoleg briodol yn hyderus
•  mynegi barn yn bwrpasol ar rai agweddau ar y testun a

4

chynnig tystiolaeth i gefnogi’r farn

•  peth ystyriaeth o gyd-destun a safbwyntiau eraill ar y
testun gan gynnwys dibynadwyedd a dilysrwydd
ffynonellau a thystiolaeth

•  defnyddio cywair priodol ar gyfer y dasg a’r wybodaeth a

•

gyflwynir
trefnu’r cyflwyniad yn synhwyrol er mwyn cynnal diddordeb
cynulleidfa

•  gafael sicr ar ramadeg a defnyddio amrywiaeth o

frawddegau yn effeithiol
•  gafael sicr ar dreigladau
•  gafael sicr ar ferfau (amser a therfyniadau) ac arddodiaid

7-9 marc
•  cyflwyno gwybodaeth a syniadau ar wahanol agweddau
ar y testun gan werthuso’r wybodaeth yn foddhaol

•  defnyddio terminoleg yn eithaf cyson
•  mynegi barn yn eithaf cyson ar agweddau ar y testun a

chynnig tystiolaeth i gefnogi rhai pwyntiau

•  prin yw’r ystyriaeth o gyd-destun a safbwyntiau eraill ar y

testun gan gynnwys dibynadwyedd a dilysrwydd
ffynonellau a thystiolaeth

7-9 marc
•  defnyddio technegau iaith a ffurf addas yn eithaf cyson
•  defnyddio cywair priodol drwy fwyafrif y dasg
•

trefnu’r cyflwyniad yn eithaf da mewn ymgais i gynnal
diddordeb cynulleidfa

•  gafael gyson ar ramadeg ar y cyfan  a defnyddio

amrywiaeth o frawddegau
•  mwyafrif y treigladau yn gywir
•  mwyafrif y berfau (amser a therfyniadau) ac arddodiaid yn

gywir

4-6 marc
•  cyflwyno gwybodaeth a syniadau yn syml am agwedd(au)

ar y testun

•  defnyddio rhywfaint o dechnegau iaith a ffurf wrth

gyflwyno

4-6 marc

•  defnyddio terminoleg ar adegau
•  mynegi peth barn ar agweddau o’r testun

•  defnyddio cywair priodol i’r dasg mewn mannau
•  peth trefn i’r cyflwyniad ac ychydig o ymwybyddiaeth o

3

2

gynulleidfa

•  gafael anghyson ar ramadeg ac amrywio brawddegau

rhywfaint
treigladau yn eithaf cywir

•
•  berfau (amser a therfyniadau) ac arddodiaid yn eithaf

cywir

11

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

1-3 marc

1-3 marc

•  cyflwyno gwybodaeth a syniadau yn fyr am y testun
•  ymgais i gynnwys terminoleg
•  ymgais i fynegi peth barn ar y testun

•  defnydd cyfyngedig o dechnegau iaith wrth gyflwyno
•  ymgais i roi peth trefn ar y cyflwyniad
•  gafael gyfyngedig ar ramadeg ac ystod gyfyngedig o

frawddegau

•  gafael gyfyngedig ar dreigladau
•  gafael gyfyngedig ar ferfau (amser a therfyniadau) ac

arddodiaid

Dim sy’n haeddu ei wobrwyo

1

0

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

12

Atodiad 1

Tasgau Enghreifftiol

Thema a ryddhawyd gan CBAC: Gwlad a Thir

Tasg 1: Gwerthfawrogi a Chymharu Cerddi

Cwestiwn posib:

Trafodwch sut mae’r beirdd yn mynd ati i ymdrin â’r thema Gwlad a Thir yn y cerddi a
astudiwyd gennych. Dylech drafod yn llawn sut mae tair cerdd yn ymateb i’r thema, a
chyfeirio at dair cerdd arall lle bo cyfle addas i wneud hynny.

Cyfuniad posib o feirdd a cherddi:

Bardd G20

Bardd G21

Mesur
Caeth

Mesur
Rhydd

Prif Gerddi

Cerdd 1

Hon – T.H
Parry-
Williams

Cerddi
Cyfeirio

Cerdd 2

Cerdd 3

Cerdd 4

Cerdd 5

Cerdd 6

Fy Ngwlad –
Gerallt Lloyd
Owen

Hen Stori –
B.T Hopkins

Caerdydd –
Mererid
Hopwood

Cywydd

Neijal– Ifor
ap Glyn

Y Llanw yn
Llŷn – Rhys
Iorwerth

Englyn

Mydr ac odl /
rhigwm

Penrhydd

Mydr ac odl

Penrhydd

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

13

Tasg 2 – Cyflwyniad Unigol

Byddai modd i ddysgwyr ymchwilio a thrafod un o’r pynciau hyn yn seiliedig ar y thema.

Gwlad a Thir:
•  Hanes a datblygiad yr Iaith Gymraeg
•  Capel Celyn a chefndir creu’r gronfa ddŵr
•  Cyflwyno gwybodaeth am ddatblygiad a newid mewn un dref / ardal benodol yng

Nghymru

•  Effeithiau newid hinsawdd
•  Gofalu am yr amgylchedd
•  Egni adnewyddadwy i’r dyfodol
•  Gwybodaeth am drychineb naturiol enwog
•  Natur a bywyd gwyllt - rhywogaeth mewn perygl
•  Gwlad neu leoliad o ddiddordeb mewn rhan arall o’r byd

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

14

Atodiad 1

Taflen Cofnodi Marciau'r Ymgeisydd & Ffurflen Datganiad yr Ymgeisydd

Rhif y Ganolfan:

6  8

Enw'r Ganolfan:

Rhif yr ymgeisydd:

Enw'r ymgeisydd:

Tasg 1: Gwerthfawrogi a Chymharu Cerddi

Disgrifiad o’r gweithgaredd:

Sylwadau gan yr athro/athrawes:

AA1: Deall ac ymateb
AA2: Mynegi a chyfathrebu
Cyfanswm marciau

Tasg 2: Cyflwyniad Unigol

Disgrifiad o’r gweithgaredd:

Sylwadau gan yr athro/athrawes:

                                                                  /15
/15
/30

AA1: Deall ac ymateb
AA2: Mynegi a chyfathrebu
Cyfanswm marciau

                                                                /15
/15
/30

Datganiad gan Athro/Athrawes/Aseswr

Rwy’n cadarnhau bod gwaith yr ymgeisydd/ymgeiswyr wedi ei gynnal yn unol â’r rheolaethau a
nodwyd yn y fanyleb a’r papur cwestiwn.

Llofnod yr aseswr:

Dyddiad:

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

15

Datganiad Dilysu’r Ymgeisydd

Rwy'n datgan fy mod wedi cwblhau fy ngwaith yn annibynnol, heb unrhyw gymorth y tu hwnt i'r hyn
oedd wedi ei ganiatáu. Fy ngwaith fy hun yw'r gwaith i gyd, ac eithrio unrhyw ddeunydd nad yw'n
wreiddiol sydd wedi'i nodi'n glir uchod. Nid yw'r gwaith hwn wedi'i gyflwyno ar gyfer unrhyw
gymhwyster arall. Yr wyf wedi cyfeirio'n glir at unrhyw ffynonellau ac unrhyw offer Deallusrwydd
Artiffisial (AI) a ddefnyddiwyd yn y gwaith [1]. Rwy'n deall bod gwneud datganiad ffug yn fath o
gamymddwyn.

Cydsyniad GDPR Ymgeisydd

•  Efallai y bydd CBAC yn dewis eich gwaith i'w ddefnyddio mewn digwyddiadau hyfforddi i

athrawon. Gallan nhw wedyn ei uwchlwytho i wefan ddiogel CBAC (dim ond ar gael i athrawon
sydd â mynediad drwy fewngofnodi diogel). Byddai eich enw yn cael ei dynnu oddi ar eich gwaith
cyn i ni ei ddefnyddio. Mae pob darn yn cael ei adolygu'n gyson a'i ddileu pan nad yw'n berthnasol
i'n cymwysterau mwyach.

•  Efallai y bydd CBAC yn dewis eich gwaith i'w ddefnyddio mewn adnoddau ar gyfer addysgu a
dysgu a gyhoeddir ar wefan gyhoeddus CBAC. Byddai eich enw yn cael ei dynnu oddi ar eich
gwaith cyn i ni ei ddefnyddio. Mae pob darn yn cael ei adolygu'n gyson a'i ddileu pan nad yw'n
berthnasol i'n cymwysterau mwyach.

•  Rydych chi'n deall ei bod yn bosibl dod â'r cytundeb hwn i ben ar unrhyw adeg drwy ysgrifennu
atom i wneud cais am hynny . Am ragor o fanylion ynglŷn â sut rydym yn prosesu eich data,
darllenwch Hysbysiad Preifatrwydd CBAC.

Datganiad yr ymgeisydd

Rwy’n rhoi caniatâd i fy ngwaith llafar gael ei ddefnyddio mewn digwyddiadau hyfforddi athrawon ac
i’w lwytho i fyny ar wefan ddiogel CBAC / i gael ei ddefnyddio fel rhan o adnodd dysgu ac addysgu
digidol ar wefan gyhoeddus CBAC.

Llofnod yr ymgeisydd:

Dyddiad:

Ticiwch y blwch olaf i gytuno:

1 Lle defnyddiwyd offer AI fel ffynhonnell gwybodaeth, rhaid i chi ddangos enw'r ffynhonnell AI a ddefnyddiwyd gan ddangos hefyd y dyddiad y
cynhyrchwyd y cynnwys. Er enghraifft: ChatGPT 3.5 (https://openai.com/blog/chatgpt/), 25/01/2023. Rhaid i chi gadw copi o'r cwestiwn
(cwestiynau) a'r cynnwys wedi'i gynhyrchu gan gyfrifiadur at ddibenion cyfeirnodi a dilysu, ar ffurf nad oes modd ei golygu (sgrinlun, er enghraifft)
a darparu esboniad byr o sut cafodd ei ddefnyddio.  Rhaid cyflwyno hyn gyda'ch gwaith, er mwyn i'r athro/aseswr allu adolygu'r gwaith, y cynnwys
a gynhyrchwyd gan AI a sut y cafodd ei ddefnyddio. 1 2Rhaid i chi fod dros 13 oed i roi cydsyniad. Cewch chi dynnu eich cydsyniad yn ôl ar
unrhyw adeg drwy gysylltu â CBAC ar cymwysterau@cbac.co.uk.  Dylech chi gynnwys teitl y gwaith, blwyddyn yr asesiad, enw a rhif y ganolfan,
enw'r ymgeisydd a theitl yr uned yn yr e-bost. Yna bydd y gwaith yn cael ei dynnu oddi ar y wefan ddiogel.

CBAC TGAU Iaith a Llenyddiaeth Gymraeg Uned 3

© WJEC CBAC Ltd 2025

16

