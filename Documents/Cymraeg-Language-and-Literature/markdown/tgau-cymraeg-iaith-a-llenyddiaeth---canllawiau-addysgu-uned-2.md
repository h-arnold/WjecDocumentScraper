CBAC TGAU Iaith a Llenyddiaeth
Gymraeg (Gradd Unigol a
Dwyradd)

Cymeradwywyd gan Cymwysterau Cymru
Canllawiau Addysgu: Uned 2
Addysgu o 2025
Dyfarnu o 2027

Yn arbennig i Gymru. Yn barod i’r byd.TGAUNid yw’r cymhwyster hwn a reoleiddir gan Cymwysterau Cymru ar gael i ganolfannau Lloegr.Hoffai CBAC ddiolch i fyfyrwyr ac athrawon Ysgol Uwchradd Fitzalan, Caerdydd ac Ysgol Uwchradd
Llanwern, Casnewydd am gymryd rhan yn y gwaith o greu’r cloriau hyn.

TGAU Iaith a Llenyddiaeth Gymraeg Uned 2 Canllaw Addysgu

Cynnwys

Cyflwyniad ................................................................................................................................ 1

Nodau'r Canllawiau Addysgu ........................................................................................... 1

Ffyrdd ychwanegol y gall CBAC gynnig cefnogaeth: ....................................................... 1

Strwythur y Cymhwyster .......................................................................................................... 2

Asesu ....................................................................................................................................... 2

Crynodeb o'r Asesu ......................................................................................................... 2

Trosolwg o Uned 2 ................................................................................................................... 3

Amcanion asesu a phwysoli Uned 2 ........................................................................................ 3

Uned 2 Canllawiau i Athrawon ................................................................................................. 4

Profiadau Dysgu ...................................................................................................................... 6

Cyfleoedd i ymgorffori elfennau o'r Cwricwlwm i Gymru .......................................................... 7

Rhestr Termau ar gyfer Uned 2 .......................................................................................... 12

© WJEC CBAC Ltd. 2025

TGAU Iaith a Llenyddiaeth Gymraeg Uned 2 Canllaw Addysgu  1

Cyflwyniad

Mae CBAC TGAU Iaith a Llenyddiaeth Gymraeg (Gradd Unigol a Dwyradd) wedi'i
gymeradwyo gan Cymwysterau Cymru ac mae ar gael i bob canolfan yng Nghymru. Bydd yn
cael ei ddyfarnu am y tro cyntaf yn Haf 2027, gan ddefnyddio graddau A* i G.

Nodau'r Canllawiau Addysgu

Prif nod y Canllawiau Addysgu yw cefnogi athrawon wrth iddynt gyflwyno manyleb newydd
CBAC TGAU Iaith a Llenyddiaeth Gymraeg (Gradd Unigol a Dwyradd) a chynnig arweiniad
ar ofynion y cymhwyster a'r broses asesu. Ni fwriedir i'r Canllawiau Addysgu fod yn
ddogfen gynhwysfawr i gyfeirio ati ond yn hytrach i gynnig cefnogaeth i athrawon
proffesiynol wrth ddatblygu cyrsiau ysgogol a chyffrous sydd wedi'u teilwra i anghenion a
sgiliau'r dysgwyr. Mae'r canllawiau'n cynnig gweithgareddau posibl yn yr ystafell ddosbarth a
chysylltau i adnoddau digidol defnyddiol (gan gynnwys ein deunyddiau digidol ein hunain,
sydd ar gael yn rhad ac am ddim, a rhai o ffynonellau allanol) i roi syniadau ar gyfer gwersi
diddorol ac atyniadol.

Ffyrdd ychwanegol y gall CBAC gynnig cefnogaeth:

•  deunyddiau asesu enghreifftiol a chynlluniau marcio
•  digwyddiadau dysgu proffesiynol
•  adroddiadau arholwyr ar bob uned
•  y gallu i gysylltu'n uniongyrchol â’r swyddog pwnc
•  adnoddau ar-lein rhad ac am ddim
•  Dadansoddi Canlyniadau Arholiadau
•  Adolygiad Arholiadau Ar-lein.

© WJEC CBAC Ltd. 2025

TGAU Iaith a Llenyddiaeth Gymraeg Uned 2 Canllaw Addysgu  2

Strwythur y Cymhwyster

Mae CBAC TGAU Iaith a Llenyddiaeth yn cynnwys 4 uned o fewn y Cymhwyster Sengl a 6
uned o fewn y Cymhwyster Dwyradd Cymhwyster unedol yw hwn ac nid yw'n cynnwys
haenau. Nid oes hierarchaeth o ran trefn addysgu'r unedau.

Teitl yr uned

Math o Asesiad

Pwysoli

Uned 1  Naratif

Arholiad Ysgrifenedig

Uned 2  Hunaniaeth

Asesiad di-arholiad

Uned 3  Agweddau

Asesiad di-arholiad

30% o’r cymhwyster gradd unigol
(15% o’r cymhwyster dwyradd)

20% o’r cymhwyster gradd unigol
(10% o’r cymhwyster dwyradd)

20% o’r cymhwyster gradd unigol
(10% o’r cymhwyster dwyradd)

Uned 4a

Cysylltiaudau Ieithyddol
(Gradd Unigol)

Uned 4b

Cysylltiaudau Ieithyddol
(Dwyradd)

Aholiad Ysgrifenedig  30% o’r cymhwyster gradd unigol

Aholiad Ysgrifenedig

22.5% o’r cymhwyster dwyradd

Uned 5  Ymateb a Chreu

Asesiad di-arholiad

20% o’r cymhwyster dwyradd

Uned 6  Cyfleu Ystyr

Arholiad Ysgrifenedig  22.5% o’r cymhwyster dwyradd

Asesu

Crynodeb o'r Asesu

Uned 2: Hunaniaeth
Asesiad di-arholiad: (5awr  a 15 munud)
Trafodaeth Grŵp
20% o'r cymhwyster gradd unigol (10% o’r cymhwyster dwyradd)
Wedi’i osod gan CBAC, ei farcio gan y ganolfan a’i gymedroli gan CBAC

Bydd dysgwyr yn astudio testun(au) gweledol a’u hasesu mewn grwpiau o 3.

40 marc

© WJEC CBAC Ltd. 2025

TGAU Iaith a Llenyddiaeth Gymraeg Uned 2 Canllaw Addysgu  3

Trosolwg o Uned 2

Hunaniaeth
20% o’r gradd unigol (10% o'r dwyradd)

Trosolwg o'r uned

Pwrpas yr uned hon yw:
•
•
•

gwerthfawrogi cynnwys, themâu, plot a datblygiad cymeriad
adnabod a gwerthfawrogi technegau ffilm, a deialog
datblygu sgiliau llafaredd

Ffocws yr uned fydd ystyried a gwerthfawrogi sut mae’r testun gweledol dewisol yn datblygu
a chyfathrebu’r ymdeimlad o hunaniaeth yn unol â’r cwestiwn a ryddhawyd gan CBAC. Gall
hyn fod mewn cyd-destun sydd yn ffocysu ar gyd-destunau lleol neu gyd-destunau Cymreig
ehangach. Cynigir cyfleoedd i ddysgwyr fyfyrio ar eu ‘cynefin’ hwythau neu i ddarganfod cyd-
destunau newydd ac amrywiol. Bydd astudio Hunaniaeth yn helpu dysgwyr i ddod yn
ddinasyddion moesegol, sy’n wybodus am eu diwylliant, eu cymuned, eu cymdeithas
hwythau a’r gymdeithas Gymreig ehangach.

Amcanion asesu a phwysoli Uned 2

AA1

Deall ac ymateb:
•  Deall ac ymateb yn feirniadol i amrywiaeth o destunau llafar,
gweledol ac ysgrifenedig, gan ddewis a gwerthuso pwyntiau
perthnasol i egluro a chefnogi dehongliadau a datblygu syniadau.

•  Gwneud cymariaethau ac egluro cysylltiadau o fewn a rhwng

testunau ysgrifenedig a chyfathrebu llafar, gan gyfuno a chrynhoi
gwybodaeth, syniadau a themâu fel y bo’n briodol.

•  Egluro sut mae iaith, strwythur a ffurf yn cyfrannu at gyflwyno

gwybodaeth, syniadau a themâu mewn testunau ysgrifenedig ac ar
lafar a sut mae'r rhain yn effeithio ar ydarllenydd/gwyliwr/ gwrandäwr.

•  Deall testunau ysgrifenedig, llafar a gweledol yn eu cyd-destunau
cymdeithasol, diwylliannol ac hanesyddol a sut y gall y rhain lywio
gwahanol safbwyntiau a phersbectifau.

AA2

Mynegi a chyfathrebu:
•  Cyfathrebu’n glir, yn effeithiol ac yn ddychmygus, gan ddefnyddio

ffurfiau, geirfa a thechnegau i ennyn diddordeb y
darllenydd/gwrandäwr.

•  Addasu cyfathrebu trwy ddewis cywair, geirfa a thechnegau sy'n

briodol i wahanol gyd-destunau a chynulleidfaoedd.

•  Trefnu cyfathrebu gan ddefnyddio amrywiaeth o nodweddion

ieithyddol a strwythurol i gefnogi cydlyniant a chydlyniad cyffredinol.
•  Defnyddio amrywiaeth o strwythurau brawddegau ar gyfer eglurder,

pwrpas ac effaith, â gramadeg priodol ac, mewn cyfathrebu
ysgrifenedig, atalnodi a sillafu cywir.

Gradd
Unigol:
10%

Dwyradd:
5%

Gradd
Unigol:
10%

Dwyradd:
5%

© WJEC CBAC Ltd. 2025

Uned 2 Canllawiau i Athrawon

TGAU Iaith a Llenyddiaeth Gymraeg Uned 2 Canllaw Addysgu  4

Ymhelaethiad o'r Cynnwys

Canllawiau i Athrawon

•  Bydd angen dewis testun gweledol addas i’r ymgeiswyr gan
sicrhau bod ymdeimlad o hunaniaeth i’w gweld yn y testun.
•  Bydd angen i’r ymgeiswyr fedru ateb y cwestiwn yn estynedig

mewn trafodaeth 15 munud gan fanylu at y plot/naratif,
cymeriadau a themâu. Anogir y disgyblion i ddarllen y cwestiwn
yn ofalus, a chofio cyfyngu eu sylwadau gan gadw’r cwestiwn
mewn cof.

•  Bydd angen gwybodaeth gadarn ar y testun gweledol gan
sicrhau bod hunaniaeth yn rhan ganolog o’r drafodaeth.
•  Bydd angen i’r ymgeiswyr drafod golygfeydd penodol mewn
manylder gan ddyfynnu’n briodol i gefnogi eu pwyntiau.

•  Tri ymgeisydd ddylai fod yn gweithio gyda’i gilydd yn ddelfrydol.
Pan mae hyn yn amhosib o ran niferoedd mewn dosbarth, dylid
rhoi dau grŵp o ddau yn lle un grŵp o bedwar.

•  Mae'n bwysig nad yw’r ymgeiswyr yn dysgu nodiadau air am air.

Dylai’r ymgeiswyr siarad mor rhwydd a naturiol â phosibl.

1.1 Naratif

2.1.1 Gwerthfawrogi
cynnwys, themâu,
plot/naratif a
datblygiad cymeriad

Dylai dysgwyr allu:
•  arddangos gwybodaeth am y testun gweledol a

chyflwyno tystiolaeth gan gyfeirio at gyd-destunau
cymdeithasol, diwylliannol a hanesyddol, golygfeydd
penodol a dyfynnu’n briodol
trafod plot/naratif y testun gweledol

•
•  dangos dealltwriaeth a dadansoddi’r cymeriadau
•  dangos dealltwriaeth o ddatblygiad themâu
•

trafod sut mae’r agweddau uchod yn cyfrannu at greu
hunaniaethau amrywiol.

Bydd gofyn i ddysgwyr:
•  gymryd rhan mewn trafodaeth grŵp hyd at 15 munud

o hyd

•  siarad a gwrando mewn grwpiau o 3
•

ffocysu eu trafodaeth ar hunaniaeth yn y testun
gweledol dewisol yn unol â’r cwestiwn a ryddhawyd
gan CBAC.

Bydd gan canolfannau ddewis rhydd o destun gweledol.
Dylai’r testun gweledol fod yn awr o hyd o leiaf.

(Noder fod gan ganolfannau y rhyddid i ddewis testunau
gwahanol ar gyfer carfanau gwahanol o ddysgwyr).

© WJEC CBAC Ltd. 2025

2.1.2 Adnabod a
gwerthfawrogi
technegau ffilm a
deialog

2.1.3 Datblygu
sgiliau llafaredd

Dylai dysgwyr allu:
•  adnabod a gwerthfawrogi technegau ffilm gan

cerddoriaeth a sain

gynnwys y rhai a nodir isod:
•  gwaith a thechneg camera
•
•  goleuo
•  gwisgoedd a cholur
trafod y defnydd o ddeialog
trafod sut mae’r technegau ffilm a’r defnydd o
ddeialog yn cyfrannu at greu hunaniaethau amrywiol.

•
•

Dylai dysgwyr allu:
•  dangos eu bod yn gallu cymryd rhan mewn
gweithgareddau llafar gydag eraill er mwyn
gwerthfawrogi testun gweledol a chadarnhau
safbwynt

•  defnyddio amrywiaeth o strwythurau brawddegau ar
gyfer eglurder, pwrpas ac effaith, gyda gramadeg a
mynegiant cywir

•  defnyddio termau gwerthfawrogi testun gweledol.

TGAU Iaith a Llenyddiaeth Gymraeg Uned 2 Canllaw Addysgu  5

•  Bydd angen i’r dysgwyr fedru gwerthfawrogi technegau ffilm gan
drafod beth yw effaith y technegau hyn yng nghyd-destun y
cwestiwn.

•  Gwelir rhestr o dermau ar gyfer gwerthfawrogi technegau ffilm

yn y tabl termau.

•  Bydd angen i’r dysgwyr drafod y defnydd o ddeialog a pha

effaith mae hyn yn ei gael ar yr olygfa.

•  Dylid defnyddio cywair iaith priodol, geirfa addas i'r dasg a thalu

sylw i gywirdeb.

•  Dylid drilio geirfa/patrymau iaith defnyddiol i'r dasg ar lafar er

mwyn annog defnydd cywir.

•  Bydd angen cyfarwyddo dysgwyr gydag amrywiaeth o dermau

addas megis termau gwerthfawrogi ffilm.

•  Cwestiynu – ymarfer y patrymau cwestiynu – gellir rhoi cardiau

gyda’r ffurfiau cwestiwn arnynt er mwyn annog dysgwyr i
amrywio eu dull cwestiynu e.e. Wyt ti’n meddwl...? Oes
angen...? Sut mae’r cymeriad yn ymateb...? Beth yw dy farn di
am yr olygfa...? Beth yw dy farn di am y gerddoriaeth...? Ydy’r
wisg yn addas...?

© WJEC CBAC Ltd. 2025

TGAU Iaith a Llenyddiaeth Gymraeg Uned 2 Canllaw Addysgu  6

Profiadau Dysgu

Dylid annog dysgwyr i ystyried y profiadau a'r sgiliau dysgu canlynol i ddatblygu eu
dealltwriaeth, gwerthfawrogiad a'u hymwybyddiaeth o gynnwys y pwnc ymhellach. Mae'r
wybodaeth yn y tabl isod yn darparu cyfleoedd i athrawon integreiddio'r profiadau dysgu yn
rhan o'u proses o gyflwyno'r pwnc.

Profiad Dysgu

Ymhelaethiad o'r Profiad Dysgu

archwilio ac ymateb i gyd-
destunau lleol a chyd-
destunau Cymreig ehangach

astudio testunau sydd yn
tanio’r dychymyg ac yn
ysbrydoli creadigrwydd

Hunaniaeth yw teitl yr uned ac felly bydd cyd-destunau
lleol a Chymreig yn rhan anatod o’r uned hon.

Mae rhyddid i athrawon ddewis y testun gweledol yn yr
uned hon er mwyn bod y testun yn addas i grwpiau
gwahanol o ddysgwyr felly dylai athrawon ddewis testun
sydd am danio dychymyg y dysgwyr.

ystyried cynnwys a
deunyddiau sy'n adlewyrchu
amrywiaeth ein cymdeithas
a’r byd ehangach

Mae rhyddid i athrawon ddewis y testun gweledol yn yr
uned hon ac felly y gobaith yw y bydd athrawon yn
ystyried yn ofalus wrth ddewis testunau sy’n adlewyrchu’r
amrywiaeth yn ein cymdeithas heddiw.

darllen a gwrando ar
amrywiadau mewn iaith
(cywair, acenion, tafodiaith
ac ati)

datblygu ymatebion creadigol
mewn ystod o gyd-destunau
ysgrifenedig a llafar

trawsieithu neu gyfryngu o
un iaith i iaith arall

Bydd mwyafrif o’r testunau gweledol yn cynnwys acenion
a thafodiaith amrywiol i’r disgyblion fedru clywed yr
amrywiadau mewn iaith ar draws Cymru. Bydd y dysgwyr
yn cael y cyfle i werthfawrogi techneg ffilm a’r defnydd o
ddeialog (2.1.2) a fydd yn galluogi’r dysgwyr i drafod yr
amrywiadau mewn iaith mewn manylder.

Bydd cyfle i ddisgyblion ddatblygu eu sgiliau llafar (2.1.3)
trwy ymateb yn greadigol i’r testun gweledol.

Gall fod yna ddeialog Saesneg yn y testunau gweledol.

© WJEC CBAC Ltd. 2025

TGAU Iaith a Llenyddiaeth Gymraeg Uned 2 Canllaw Addysgu  7

Cyfleoedd i ymgorffori elfennau o'r Cwricwlwm i Gymru

Llinynnau Cwricwlwm i Gymru

Themâu sy'n trawstorri

Mae llawer o gyfleoedd i gynnwys Cyd-destunau Lleol, Cenedlaethol a Rhyngwladol yn y
TGAU Iaith a Llenyddiaeth Gymraeg.

Isod mae rhai enghreifftiau o sut y gellid ymgorffori Cyd-destunau Lleol, Cenedlaethol a
Rhyngwladol yn yr addysgu a dysgu:

Cyd-destunau Lleol,
Cenedlaethol a Rhyngwladol

Cyfeirnod y
Fanyleb

2.1.1

Ymhelaethiad

Enghraifft

Gwerthfawrogi cynnwys,
themâu, plot/naratif a
datblygiad cymeriad

Trwy ddewis amrywiol o destunau gweledol, mae
gan ddysgwyr y rhyddid i archwilio ei hunaniaeth
leol a chenedlaethol. Gall yr hunaniaeth hwn fod yn
rhan o’u cynefin nhw neu gallant ymchwilio i
hunaniaeth wahanol iddyn nhw. Gall y drafodaeth
hefyd gyplysu Cymru a Chymreictod mewn cyd-
destun rhyngwladol.

Mae llawer o gyfleoedd i gynnwys Cynaliadwyedd yn y TGAU Iaith a Llenyddiaeth Gymraeg.

Isod mae rhai enghreifftiau o sut y gellid ymgorffori Cynaliadwyedd yn yr addysgu a dysgu:

Cynaliadwyedd

Cyfeirnod y
Fanyleb

2.1.1

Ymhelaethiad

Enghraifft

Gwerthfawrogi cynnwys,
themâu, plot/naratif a
datblygiad cymeriad

Yn Uned 2, cysylltir y dewis o destun gweledol â'r
themâu trawsbynciol a gallai ymgorffori
cynaliadwyedd i'w archwilio fel thema mewn
tasgau llafar sy'n gysylltiedig â chyd-destunau lleol
a chenedlaethol.

© WJEC CBAC Ltd. 2025

TGAU Iaith a Llenyddiaeth Gymraeg Uned 2 Canllaw Addysgu  8

Mae llawer o gyfleoedd i gynnwys Addysg Cydberthynas a Rhywioldeb yn y TGAU Iaith a
Llenyddiaeth Gymraeg.

Isod mae rhai enghreifftiau o sut y gellid ymgorffori Addysg Cydberthynas a Rhywioldeb yn
yr addysgu a dysgu:

Addysg Cydberthynas a
Rhywioldeb

Cyfeirnod y
Fanyleb

2.1.1

Ymhelaethiad

Enghraifft

Gwerthfawrogi cynnwys,
themâu, plot/naratif a
datblygiad cymeriad

Drwy astudio eu testun gweledol o ddewis yn Uned
2, bydd cyfle dysgwyr yn cael cyfle i archwilio
perthnasoedd a sefyllfaoedd sy’n adlewyrchu natur
amrywiol a chynhwysol cymdeithas.

Mae llawer o gyfleoedd i gynnwys Addysg hawliau dynol ac amrywiaeth yn y TGAU Iaith a
Llenyddiaeth Gymraeg.

Isod mae rhai enghreifftiau o sut y gellid ymgorffori Addysg hawliau dynol ac amrywiaeth
yn yr addysgu a dysgu:

Addysg hawliau dynol ac
amrywiaeth

Cyfeirnod y
Fanyleb

2.1.1

Ymhelaethiad

Enghraifft

Gwerthfawrogi cynnwys,
themâu, plot/naratif a
datblygiad cymeriad

Mae'r fanyleb yn sicrhau bod yr un mynediad ar
gael i bawb heb wahaniaethu. Caiff stereoteipio
negyddol ei osgoi yn ein dewis o destunau ac
ysgogiadau/themâu ar draws pob uned.

© WJEC CBAC Ltd. 2025

TGAU Iaith a Llenyddiaeth Gymraeg Uned 2 Canllaw Addysgu  9

Sgiliau trawsgwricwlaidd – Llythrennedd

Mae llawer o gyfleoedd i gynnwys Llythrennedd yn y TGAU Iaith a Llenyddiaeth Gymraeg.

Isod mae rhai enghreifftiau o sut y gellid ymgorffori Llythrennedd yn yr addysgu a dysgu:

Cyfeirnod y
Fanyleb

Ymhelaethiad

Enghraifft

Gwrando

2.1.3

Datblygu sgiliau llafaredd

2.1.3

Datblygu sgiliau llafaredd

Siarad

Sgiliau Cyfannol

Gwaith grŵp siarad a gwrando. Bydd angen i’r
dysgwyr wrando ar sylwadau eraill yn ofalus cyn
ymateb iddynt. Bydd angen medru siarad yn glir
gan fynegi eu barn a chynnig tystiolaeth.

Gwaith grŵp siarad a gwrando. Bydd angen i’r
dysgwyr wrando ar sylwadau eraill yn ofalus cyn
ymateb iddynt. Bydd angen medru siarad yn glir
gan fynegi eu barn a chynnig tystiolaeth.

Mae llawer o gyfleoedd i gynnwys Creadigrwydd ac Arloesi yn y TGAU Iaith a
Llenyddiaeth Gymraeg.

Isod mae rhai enghreifftiau o sut y gellid ymgorffori Creadigrwydd ac Arloesi yn yr
addysgu a dysgu:

Creadigrwydd ac Arloesi

Cyfeirnod y
Fanyleb

2.1.1
2.1.3

Ymhelaethiad

Enghraifft

Gwerthfawrogi cynnwys,
themâu, plot/naratif a
datblygiad cymeriad

Datblygu sgiliau llafaredd

Bydd cyfle gan y dysgwyr i feddwl yn greadigol wrth
ymateb i’r testun gweledol. Mae’r Uned Hunaniaeth
yn rhoi’r cyfle i ddysgwyr fod yn chwilfrydig am eu
profiadau nhw o hunaniaeth a pherthyn.

© WJEC CBAC Ltd. 2025

TGAU Iaith a Llenyddiaeth Gymraeg Uned 2 Canllaw Addysgu  10

Mae llawer o gyfleoedd i gynnwys Meddwl yn Feirniadol a Datrys Problemau yn y TGAU
Iaith a Llenyddiaeth Gymraeg.

Isod mae rhai enghreifftiau o sut y gellid ymgorffori Meddwl yn Feirniadol a Datrys
Problemau yn yr addysgu a dysgu:

Cyfeirnod y
Fanyleb

Ymhelaethiad

Enghraifft

Meddwl yn Feirniadol a Datrys
Problemau

2.1.1
2.1.2
2.1.3

Gwerthfawrogi cynnwys,
themâu, plot/naratif a
datblygiad cymeriad.

Dylai'r archwiliad o'r holl destunau sydd i'w hastudio
yn y cymhwyster hwn arwain at yr hyn sy'n allweddol
sef holi, dadansoddi a gwerthuso.

Adnabod a
gwerthfawrogi
technegau ffilm a
deialog.

Datblygu sgiliau
llafaredd.

Drwy gyfuno iaith a llenyddiaeth cynigir llawer o
gyfleoedd i ddysgwyr feddwl yn feirniadol am yr hyn a
welwyd ganddynt.

Yn llawer o'r tasgau, y rhai llafaredd yn benodol, mae
disgwyl i ddysgwyr ddatblygu a chefnogi meddwl yn
annibynnol.

Mae llawer o gyfleoedd i gynnwys Cynllunio a Threfnu yn y TGAU Iaith a Llenyddiaeth
Gymraeg.

Isod mae rhai enghreifftiau o sut y gellid ymgorffori Cynllunio a Threfnu yn yr addysgu a
dysgu:

Cynllunio a Threfnu

Cyfeirnod y
Fanyleb

Ymhelaethiad

Enghraifft

2.1.1
2.1.2
2.1.3

Gwerthfawrogi cynnwys,
themâu, plot/naratif a
datblygiad cymeriad.

Ym mhob uned asesiad di-arholiad mae angen
cynllunio a pharatoi'r tasgau llafaredd ac
ysgrifenedig.

Adnabod a gwerthfawrogi
technegau ffilm a deialog.

Datblygu sgiliau llafaredd.

Bydd gan ddysgwyr gyfnod cyfyngedig o amser yn
ystod Uned 2 i gynllunio eu gwaith yn fanwl. Bydd y
gwaith o drefnu a thalu sylw i'r manylion yn arbennig
o bwysig yn yr uned hon felly.

© WJEC CBAC Ltd. 2025

TGAU Iaith a Llenyddiaeth Gymraeg Uned 2 Canllaw Addysgu  11

Mae llawer o gyfleoedd i gynnwys Effeithiolrwydd Personol yn y TGAU Iaith a
Llenyddiaeth Gymraeg.

Isod mae rhai enghreifftiau o sut y gellid ymgorffori Effeithiolrwydd Personol yn yr
addysgu a dysgu:

Cyfeirnod y
Fanyleb

2.1.1
2.1.2
2.1.3

Ymhelaethiad

Enghraifft

Gwerthfawrogi cynnwys,
themâu, plot/naratif a
datblygiad cymeriad.
Adnabod a
gwerthfawrogi
technegau ffilm a
deialog.

Datblygu sgiliau
llafaredd.

Drwyddi draw, mae'r themâu a'r safbwyntiau i'w
harchwilio yn cynnig cyfleoedd i feddwl yn hyderus ac
yn annibynnol. Wrth i ddysgwyr ystyried amrywiol
arddulliau, genres a ffurfiau llenyddol fel ysgogiadau,
gallant ddatblygu deallusrwydd ac ymwybyddiaeth
emosiynol drwy:
•  ddatblygu empathi tuag at gymeriadau a

phrofiadau a allai fod yn debyg neu'n wahanol i'w
rhai nhw eu hunain,

•  ystyried gwahanol safbwyntiau, persbectifau a

syniadau

•  ymwneud â dadleuon cymdeithasol, diwylliannol a

moesegol

•  cymryd rhan mewn trafodaeth grŵp.

Bydd pob uned yn ystyried ac yn hyrwyddo
anghenion unigolion i gyrraedd eu potensial yn llawn
gan gynnig cyfleoedd i drafod cyd-destunau amrywiol
a ffurfio perthnasoedd ag eraill yn hyderus.
Bydd dysgwyr yn datblygu sgiliau hunanwerthuso ym
mhob uned.

Effeithiolrwydd Personol

© WJEC CBAC Ltd. 2025

TGAU Iaith a Llenyddiaeth Gymraeg Uned 2 Canllaw Addysgu  12

Rhestr Termau ar gyfer Uned 2

Term

Diffiniad

Saethiad llydan

Golygfa eang

Saethiad pell

Corff cyfan person neu lun pell

Saethiad eithaf pell

Corff at y gliniau

Saethiad canolig

Corff at y canol

Saethiad eithaf agos

Corff at y frest

Saethiad agos

Y wyneb i gyd

Saethiad agos iawn

Llygaid a cheg

Ongl isel

Ongl uchel

Montage

Ôl-fflachiad

Edrych i fyny ar gymeriad neu olygfa:  mae hyn yn cyfleu  parch
neu ryw fath o awdurdod at yr hyn a welir.

Edrych i lawr ar gymeriad neu olygfa:  dengys hyn lai o
bwysigrwydd at yr hyn a welir.

Cyfres o ddelweddau yn dilyn ei gilydd heb unrhyw sylwebaeth
a’r delweddau hynny gyda’i gilydd yn cyfleu argraff neu neges
arbennig.

Techneg i gyfleu dwy lefel o amser mewn ffilm - y presennol a’r
gorffennol.  Mae’r dechneg hon yn ddefnyddiol i gyfleu atgofion
gan ychwanegu rhagor o wybodaeth i’r naratif.

© WJEC CBAC Ltd. 2025

