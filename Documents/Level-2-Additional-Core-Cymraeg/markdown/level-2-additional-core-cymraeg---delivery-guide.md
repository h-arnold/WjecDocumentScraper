CBAC Lefel 2 Dyfarniad mewn
Cymraeg Craidd Ychwanegol

Cymeradwywyd gan Cymwysterau Cymru
Canllaw Cyflwyno
Addysgu o 2025
Dyfarnu o 2027

Yn arbennig i Gymru. Yn barod i’r byd.Nid yw’r cymhwyster hwn a reoleiddir gan Cymwysterau Cymru ar gael i ganolfannau Lloegr.Lefel 2Hoffai CBAC ddiolch i fyfyrwyr ac athrawon Ysgol Uwchradd Fitzalan, Caerdydd ac Ysgol Uwchradd
Llanwern, Casnewydd am gymryd rhan yn y gwaith o greu’r cloriau hyn.

Cynnwys

Strwythur y Cymhwyster ....................................................................................................... 1

Uned 1 .................................................................................................................................. 1

Uned 2 .................................................................................................................................. 3

Trefniadau asesu: .......................................................................................................... 4

Crynodeb o'r asesu ............................................................................................................... 5

Amcanion Asesu ................................................................................................................... 6

3.1 Amcanion asesu a phwysoli ..................................................................................... 6

Uned 1 ........................................................................................................................... 6

Uned 2 ........................................................................................................................... 6

Manyleb a Phecyn Asesu ...................................................................................................... 7

Deall yr  ymhelaethiad yn y fanyleb ................................................................................ 7

Bonion y fanyleb ............................................................................................................ 7

Geiriau gorchymyn ......................................................................................................... 8

Cynlluniau Marcio ................................................................................................................. 9

Dyddiadau Pwysig .............................................................................................................. 11

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 1

Nodau'r Canllaw Cyflwyno

Nod y Canllaw Cyflwyno yw rhoi trosolwg o'r cymhwyster a cheisio helpu athrawon i ddeall
sut rydym yn asesu'r cymhwyster TGAU. Bydd yn cynnig cyflwyniad i'r fanyleb, trosolwg o'r
asesu, a bydd yn cefnogi athrawon i ddeall yn well sut i baratoi eu dysgwyr ar gyfer asesu'r
gwahanol unedau. Ceir rhagor o wybodaeth am bob uned yng nghanllawiau unigol yr
unedau.

Strwythur y Cymhwyster

Mae CBAC Lefel 2 Dyfarniad mewn Cymraeg Craidd Ychwanegol yn cynnwys dau uned:

Teitl yr uned

Math o Asesiad

Pwysoli

Uned 1

Siarad a Gwrando – Cyfathrebu a
Rhyngweithio

Arholiad drwy fideo-
gynadledda

Uned 2

Darllen ac Ysgrifennu – Cymraeg a
Fi

Asesiad di-arholiad

50%

50%

Mae pob uned yn orfodol.

Uned 1

Siarad a Gwrando – Cyfathrebu a Rhyngweithio

Arholiad drwy fideo-gynadledda
50% o'r cymhwyster
Wedi'i gosod a'i marcio gan CBAC
50 o farciau
20-30 o oriau dysgu dan arweiniad.

Pwrpas yr uned hon yw:
•  galluogi dysgwyr i ddeall a defnyddio'r Gymraeg gydag eraill mewn ffordd ddigymell a

hyderus

•  cyfathrebu a rhyngweithio â'r arholwr a’r grŵp
•  defnyddio amrywiaeth o batrymau iaith ac amserau gwahanol y ferf i gyfleu gwybodaeth,

mynegi a chyfiawnhau barn

•  gofyn ac ymateb yn effeithiol i gwestiynau
•  dangos dealltwriaeth o iaith lafar
•  deall y brif neges, manylion penodol a gwahanol safbwyntiau
•  defnyddio cywair priodol ac ynganu'n glir
•  datblygu eu hyder ar lafar ymhellach trwy ddefnyddio iaith mewn cyd-destunau dilys a

pherthnasol

•  cefnogi datblygiad diwylliannol
•  ystyried natur amrywiol dinasyddiaeth Cymru a'i diwylliannau, gan gynnwys safbwyntiau,

hunaniaeth, diwylliant a chyfraniadau cymunedau Du, Asiaidd ac ethnig leiafrifol.

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 2

Bydd yr uned hon yn canolbwyntio ar:
•
ryngweithio
•  mynegi barn
•  cymhwyso gwybodaeth a dealltwriaeth.

Disgwylir i’r tair thema eang isod fod yn sail i ddysgu’r iaith:
•  Cynefin
•  Hunaniaeth
•  Diwylliant

Bydd gofyn i ddysgwyr ymateb i sbardun a thrafod fel grŵp. Bydd elfen unigol yr asesiad yn
rhoi cyfle i ddysgwyr i drafod pwnc o ddiddordeb.
Bydd yr uned hon yn cael ei hasesu trwy arholiad allanol trwy ddefnyddio fideo-gynadledda.
Bydd cyfleoedd asesu ar gael ym mis Ionawr a mis Mehefin ar gyfer yr uned hon.

Cyn yr arholiad, disgwylir i ymgeiswyr fod wedi dewis darn darllen ar gyfer Adran B a fydd yn
cyd-fynd gyda’u pwnc o ddewis personol. Rhaid i’r ganolfan sicrhau bod y ffurflen sy’n
cynnwys gwybodaeth am y darn dewis ar gyfer Adran B yn cael ei gyflwyno i CBAC erbyn
dyddiad penodedig.

Adran A- Trafodaeth pâr/grŵp o dri

•  Bydd dewis o ddau destun ar bob papur. Bydd y testunau wedi’u dewis gan CBAC yn

seiliedig ar y 3 thema eang Cynefin, Diwylliant a Hunaniaeth.

•  Bydd hyd at 10 munud i baratoi ar gyfer y dasg hon. Gall dysgwyr wneud nodiadau a

thrafod gyda phartner/grŵp yn ystod y cyfnod hwn. Cyn gadael yr ystafell arholi rhaid i’r
dysgwyr roi’r daflen baratoi ac unrhyw nodiadau a wnaethpwyd yn ystod y 10 munud i’r
athro/athrawes sy’n goruchwylio’r prawf.

•  Trafodaeth 6-8 munud ar gyfer pâr; 8-10 munud ar gyfer grŵp o dri.
•  Bydd disgwyl i’r dysgwyr drafod mewn ffordd ddigymell o fewn eu grŵp ac i gyfathrebu a

rhyngweithio â'r arholwr.

Swyddogaeth yr arholwr
•  sbarduno trafodaeth drwy ofyn cwestiynau
•  hybu newid cyfeiriad y drafodaeth.

Adran B- Trafodaeth unigol a gynhelir gydag arholwr allanol

•  Gofynnir i bob ymgeisydd ddewis pwnc o ddiddordeb personol i’w drafod gyda’r arholwr.
•  Yn dilyn y drafodaeth grŵp / pâr (Tasg 1), arholir pob ymgeisydd yn unigol a byddent yn

cydadweithio gyda’r arholwr am 4 – 5 munud

•  Disgwylir i’r drafodaeth gyflwyno elfennau o’r testun y mae’r dysgwr wedi ymddiddori

ynddynt gan gynnwys sylwadau personol a pherthnasol wrth wneud hynny

•  Wrth wrando a thrafod, dylai’r arholwr fod yn deall y testun dan sylw ac yn ymwybodol o

agwedd yr ymgeisydd tuag at y testun.

Swyddogaeth yr arholwr
•  sbarduno trafodaeth drwy ofyn cwestiynau
•  hybu newid cyfeiriad y drafodaeth i’r fanyleb.

Ni chaniateir i ymgeiswyr ddefnyddio geiriaduron nac unrhyw adnoddau eraill mewn unrhyw
ran o'r arholiad.

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 3

Bydd 25 marc am AA1 Deall ac Ymateb, a 25 marc am AA2 Mynegi a Chyfathrebu ar gyfer
yr uned hon.

Bydd yr uned yn cael ei graddio gyda gradd Llwyddo, Teilyngdod neu Ragoriaeth.

Uned 2

Darllen ac Ysgrifennu – Cymraeg a Fi

Asesiad di-arholiad
50% o'r cymhwyster
Wedi'i gosod gan CBAC, ei marcio gan y ganolfan a'i chymedroli gan CBAC
40 o farciau
20-30 o oriau dysgu dan arweiniad.

Pwrpas yr uned hon yw:
•  galluogi dysgwyr i ddatblygu eu sgiliau ysgrifennu a darllen yn annibynnol yn y Gymraeg

defnyddio amrywiaeth o batrymau iaith ac amserau gwahanol y ferf

•  deall ac ymateb i fathau gwahanol o iaith ysgrifenedig ar wahanol ffurfiau, a

ysgrifennwyd at amrywiaeth o ddibenion a chynulleidfaoedd

•  dangos eu bod wedi deall y brif neges, y prif bwyntiau, manylion penodol a gwahanol

safbwyntiau mewn amrywiaeth o destunau ysgrifenedig hir a byr, syml a chymhleth, sydd
yn defnyddio gwahanol amserau'r ferf.

•  meddwl yn greadigol a bod yn ddychmygus wrth gymhwyso eu sgiliau
•  cefnogi datblygiad diwylliannol
•  ystyried natur amrywiol dinasyddiaeth Cymru a'i diwylliannau, gan gynnwys safbwyntiau,

hunaniaeth, diwylliant a chyfraniadau cymunedau Du, Asiaidd ac ethnig leiafrifol.

Bydd yr uned hon yn canolbwyntio ar:
•  ddadansoddi
•  cymhwyso gwybodaeth a dealltwriaeth
•  sgiliau creadigol.

Disgwylir i’r tair thema eang isod fod yn sail i ddysgu’r iaith:
•  Cynefin
•  Hunaniaeth
•  Diwylliant

Bydd dwy dasg ar gyfer yr uned hon yn seiliedig ar y teitl ‘Cymraeg a Fi’. Bydd gan un dasg
ffocws greadigol tra bydd gan y dasg arall ffocws ar ymchwilio a dadansoddi. Ar gyfer y
dasg ymchwilio a dadansoddi, bydd gofyn i ddysgwyr gynnal gwaith ymchwil unigol. Bydd y
gwaith ymchwil unigol hwn yn asesu dysgwyr ar bwnc o ddiddordeb personol sy’n
gysylltiedig â’r teitl ‘Cymraeg a Fi’.

Bydd yr uned hon yn cael ei hasesu trwy asesiad di-arholiad yn gysylltiedig â’r teitl
‘Cymraeg a fi’. Rhaid creu ac arbed y gwaith yn ddigidol. Bydd yr uned hon yn cael ei
hasesu ym mis Mehefin.

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 4

Trefniadau asesu:

•  Bydd yr asesiad yn cael ei osod gan CBAC, ei farcio gan y ganolfan a’i gymedroli gan

CBAC. Bydd y tasgau yn statig ar gyfer Uned 2.

•  Bydd yr asesiad yn cynnwys dwy dasg lefel isel o reolaeth a rhaid bod nifer y geiriau

rhwng 800 a 1000 ar gyfer y cyfanwaith.

•  Bydd gan un dasg ffocws greadigol tra bydd gan y dasg arall ffocws ymchwilio a

dadansoddi sy’n gysylltiedig â’r teitl ‘Cymraeg a Fi’. Mae’r ddau ddarn yn canolbwyntio
ar gyflwyno testunau sydd o ddiddordeb i’r ymgeisydd.

•  Dylai dysgwyr ysgrifennu’n estynedig a dealladwy i gyfleu ffeithiau, syniadau a barn at

wahanol ddibenion:

Tasg 1 - Ymateb beirniadol i ymchwil a dadansoddi
Tasg 2 - Ymateb creadigol a dychmygus

•  Rhaid cynnwys dau o’r ffurfiau ysgrifennu canlynol:

•  adolygiad
•  araith
•  blog
•  podlediad
•  dyddiadur
•  erthygl
•  portread
•  sgript
•  stori

•  Caniateir defnyddio geiriaduron, cyfeirlyfrau, testunau llenyddol a gweledol ac unrhyw

gyfryngau perthnasol eraill.

•  Rhaid i ymgeiswyr gadw rhestr or holl ffynonellau a ddefnyddiwyd ar gyfer Tasg 1.
•  Bydd y ddwy dasg yn cael eu marcio allan o 20 marc yr un (10 marc am y deall ac

ymateb AA1 a 10 marc am y mynegiant a chyfathrebu AA2)

•  Bydd yr uned yn cael ei graddio gyda gradd Llwyddo, Teilyngdod neu Ragoriaeth.

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 5

Crynodeb o'r asesu

Uned 1: Siarad a Gwrando – Cyfathrebu a Rhyngweithio
Arholiad drwy fideo-gynadledda
50% o'r cymhwyster

50 marc

Bydd cyfleoedd asesu ar gyfer yr uned hon ym mis Ionawr a mis
Mehefin.

•  Adran A- Trafodaeth 6-8 munud ar gyfer pâr; 8-10 munud ar
gyfer grŵp o dri (10 munud i baratoi) yn seiliedig ar sbardun
gan CBAC

•  Adran B- Trafodaeth unigol 4-5 munud gyda’r arholwr ar bwnc

o ddiddordeb personol

Bydd yr uned yn cael ei graddio gyda gradd Llwyddo, Teilyngdod
neu Ragoriaeth.
Uned 2: Darllen ac Ysgrifennu – Cymraeg a Fi
Asesiad di-arholiad
50% o'r cymhwyster

40 marc

Bydd cyfle asesu ar gyfer yr uned hon ym mis Mehefin.
Bydd y gwaith ymchwil unigol hwn yn asesu dysgwyr ar bwnc o
ddiddordeb personol sy’n gysylltiedig â’r teitl Cymraeg a fi.

•  Tasg 1- Ymateb beirniadol i ymchwil a dadansoddi
•  Tasg 2- Ymateb creadigol a dychmygus

Bydd yr asesiad yn cynnwys dwy dasg lefel isel o reolaeth a rhaid
bod nifer y geiriau rhwng 800 a 1000 ar gyfer y cyfanwaith.

Caniateir defnyddio geiriaduron, cyfeirlyfrau, testunau llenyddol a
gweledol ac unrhyw gyfryngau perthnasol eraill.

Bydd yr uned hon yn cael ei marcio gan y Ganolfan, a'i chymedroli
gan CBAC.

Bydd yr uned yn cael ei graddio gyda gradd Llwyddo, Teilyngdod
neu Ragoriaeth.

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 6

Amcanion Asesu

3.1 Amcanion asesu a phwysoli

Mae amcanion asesu'r fanyleb hon wedi'u nodi isod. Rhaid i ddysgwyr:
AA1 – Deall ac Ymateb

•  deall ac ymateb i amrywiaeth o destunau ysgrifenedig, gan ddewis a gwerthuso pwyntiau

perthnasol i egluro a chefnogi dehongliadau a datblygu syniadau

•  egluro cysylltiadau o fewn testunau ysgrifenedig a chyfathrebu llafar, gan ddefnyddio

terminoleg briodol a chefnogi barn gyda manylion priodol

•  cyfathrebu meddyliau, teimladau a barn mewn amrywiaeth o gyd-destunau, gan

strwythuro dadleuon a herio'r hyn mae eraill yn ei ddweud yn hyderus ac yn sensitif
•  deall testunau ysgrifenedig a chyfathrebu llafar, gan gydnabod amrywiaeth o safbwyntiau

yn feirniadol er mwyn dod i gasgliadau ystyriol

•  gwrando'n astud; ymateb yn synhwyrol / yn ddeallus trwy godi cwestiynau a datblygu

safbwyntiau perthnasol a syniadau'n gytbwys.

AA2 – Mynegi a Chyfathrebu

•  cyfathrebu'n glir gan ddefnyddio ffurfiau, geirfa a thechnegau’n gywir ac yn hyderus

mewn cyd-destunau gwahanol, gan ennyn diddordeb y gwrandäwr
rhyngweithio, crynhoi a dod i gasgliadau cytbwys

•
•  addasu cyfathrebu trwy ddewis cywair, geirfa a thechnegau sy'n briodol i wahanol gyd-

destunau a chynulleidfaoedd
•
trefnu cyfathrebu gan ddefnyddio amrywiaeth o nodweddion ieithyddol a strwythurol
•  defnyddio amrywiaeth o strwythurau brawddegau ar gyfer eglurder, pwrpas ac effaith,
gyda gramadeg cywir ac, mewn cyfathrebu ysgrifenedig, atalnodi a sillafu cywir

•  ysgrifennu'n gywir ac eglur gan arddangos ystod o adnoddau iaith.

Uned 1

Mae'r amcanion asesu ar gyfer yr uned hon wedi'u dosrannu fel a ganlyn:

AA1

25%

AA2

25%

Cyfanswm

50%

Uned 2

Mae'r amcanion asesu ar gyfer yr uned hon wedi'u dosrannu fel a ganlyn:

AA1

25%

AA2

25%

Cyfanswm

50%

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 7

Manyleb a Phecyn Asesu

Pan fyddwn yn datblygu cymwysterau newydd, rydym yn cynhyrchu'r dogfennau canlynol:
•  Manyleb – mae’r ddogfen hon yn ymdrin â'r holl wybodaeth a sgiliau y disgwylir i

ddysgwyr eu gwybod erbyn diwedd eu cwrs.

•  Pecyn Asesu – mae hwn yn cynnwys y Deunyddiau Asesu Enghreifftiol (SAMs) h.y.:

papurau arholiad enghreifftiol a thasgau asesiadau di-arholiad enghreifftiol, rheolaethau
perthnasol ar gyfer yr asesiad di-arholiad, a chynlluniau marcio
Mae'r canllaw yn adeiladu ar wybodaeth sydd yn y fanyleb a'r pecyn asesu i helpu i wella
eich dealltwriaeth o'r dogfennau hynny.

Deall yr  ymhelaethiad yn y fanyleb

Dylai dysgwyr fod yn ymwybodol o'r canlynol:
•  bonion y fanyleb
•  beth yw ystyr bonion y fanyleb.

Bonion y fanyleb

Pan fyddwch chi'n edrych drwy'r fanyleb, byddwch yn sylwi bod y geiriad yn y golofn
ymhelaethiad yn amrywio cyn y rhestr o gynnwys y mae angen i ddysgwyr ei wybod; dyma’r
bonyn:

Bonyn y Fanyleb

Ymhelaethiad

•  Dylai dysgwyr allu gwrando ar a deall y brif neges,

manylion penodol a gwahanol safbwyntiau.

•  Dylai dysgwyr ddeall y brif neges, manylion penodol a

gwahanol safbwyntiau.

Mae pob bonyn yn cael ei ddefnyddio am resymau sydd ychydig yn wahanol.

Bonyn y Fanyleb

Pan gaiff ei ddefnyddio

Dylai dysgwyr
ddeall

Pan fydd angen i ddysgwyr ddangos eu gwybodaeth a’u
dealltwriaeth yn hytrach na chymhwyso eu gwybodaeth,
dealltwriaeth neu sgiliau.

Dylai dysgwyr allu  Pan fydd angen i ddysgwyr gymhwyso eu gwybodaeth a'u

dealltwriaeth

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 8

Geiriau gorchymyn

Dylai dysgwyr fod yn ymwybodol o'r canlynol:
•  beth yw geiriau gorchymyn
•  beth yw ystyr pob gair gorchymyn
•  beth mae pob gair gorchymyn yn ei asesu.

Geiriau gorchymyn yw'r geiriau a'r ymadroddion yr ydym yn eu defnyddio yn ein hasesiadau
sy’n dweud wrth fyfyrwyr sut dylent ateb y cwestiwn neu gwblhau'r dasg. Mae geiriau
gorchymyn yn tywys y dysgwr drwy'r cwestiwn neu'r dasg ac yn rhoi syniad o'r ymateb sydd
ei angen.

Trafodwch y testun yma yn eich grwpiau.

(a)

Gair
gorchymyn

Nid yw'r tablau canlynol yn gynhwysfawr, ond byddant yn rhoi syniad da i chi o'r geiriau
gorchymyn a ddefnyddiwn fel arfer:

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 9

Cynlluniau Marcio

Mae cynlluniau marcio a/neu feini prawf asesu yn profi'r amcanion dysgu a fwriedir ar gyfer
elfen. Maent yn disgrifio'r wybodaeth a'r sgiliau (a'r agwedd o bosibl) y disgwylir i ymgeisydd
eu dangos yn eu hymatebion, ac yna'n cael eu defnyddio wrth farcio'r gwaith.

Cynlluniau marcio seiliedig ar lefelau
Ar gyfer cwestiynau sy'n gofyn am ymatebion estynedig.

Band

AA1 - Deall ac Ymateb

5

4

3

9-10 marc

•  Rhyngweithio â’r arholwr yn hyderus iawn.
•  Arddangos dealltwriaeth ardderchog o iaith lafar wrth wrando’n astud a

chyfathrebu gyda’r arholwr.

•  Ymateb yn effeithiol iawn i gwestiynau’r arholwr gan gyflwyno

gwybodaeth yn ddeallus ac yn glir.

•  Trafod teimladau a barn yn ardderchog wrth gyflwyno’u pwnc dewisol

a’u cefnogi gyda manylion priodol.

•  Cydnabod amrywiaeth o safbwyntiau yn feirniadol ynglŷn â’u pwnc

dewisol er mwyn dod i gasgliadau ystyriol.

7-8 marc

•  Rhyngweithio â’r arholwr yn hyderus.
•  Arddangos dealltwriaeth da o iaith lafar wrth wrando’n astud a

chyfathrebu gyda’r arholwr.

•  Ymateb yn effeithiol i gwestiynau’r arholwr gan gyflwyno gwybodaeth yn

ddeallus ac yn glir.

•  Trafod teimladau a barn yn dda wrth gyflwyno’u pwnc dewisol a’u

cefnogi gyda manylion priodol.

•  Cydnabod safbwyntiau gwahanol yn feirniadol ynglŷn â’u pwnc dewisol

er mwyn dod i gasgliadau ystyriol.

5-6 marc

•  Rhyngweithio â’r arholwr yn hyderus.
•  Arddangos dealltwriaeth boddhaol o iaith lafar wrth wrando’n astud a

chyfathrebu gyda’r arholwr.

•  Ymateb yn foddhaol i gwestiynau’r arholwr gan gyflwyno gwybodaeth yn

ddeallus ac yn glir.

•  Trafod teimladau a barn yn foddhaol wrth gyflwyno’u pwnc dewisol a’u

cefnogi gyda rhai manylion priodol.

•  Cydnabod safbwyntiau gwahanol yn eithaf beirniadol ynglŷn â’u pwnc

dewisol er mwyn dod i gasgliadau.

3-4 marc

•  Rhyngweithio â’r arholwr yn weddol hyderus.
•  Arddangos dealltwriaeth sylfaenol o iaith lafar wrth wrando a

chyfathrebu gyda’r arholwr.

2

•  Ymateb i gwestiynau’r arholwr gan gyflwyno gwybodaeth yn glir.
•  Trafod teimladau a barn yn sylfaenol wrth gyflwyno’u pwnc dewisol a’u

cefnogi gyda rhai manylion priodol.

•  Cydnabod amrywiaeth o safbwyntiau ynglŷn â’u pwnc dewisol er mwyn

dod i gasgliadau.

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 10

1-2 marc

1

•  Rhyngweithio â’r arholwr yn ddigonol.
•  Arddangos peth dealltwriaeth o iaith lafar wrth siarad â’r arholwr.
•  Ymateb i gwestiynau’r arholwr gan gyflwyno gwybodaeth.
•  Trafod teimladau a barn wrth gyflwyno’u pwnc dewisol.
•  Cydnabod ambell safbwynt ynglŷn â’u pwnc dewisol er mwyn dod i

gasgliad.

0

•  Amhriodol neu heb ymateb. Nid yw’r wybodaeth ofynnol yn cael ei

chyfathrebu o gwbl.

0 marc

© WJEC CBAC Ltd. 2025

Canllaw Cyflwyno Lefel 2 Dyfarniad mewn Cymraeg Craidd Ychwanegol 11

Dyddiadau Pwysig

Addysgu Dyfarniad Lefel 2 mewn Cymraeg Craidd Ychwanegol
pwnc am y tro cyntaf

2025

Asesiad cyntaf ar gyfer Uned 1 (asesiad allanol)

Asesiad cyntaf ar gyfer Uned 2

Ionawr 2027

Mehefin 2027

Rhyddhau briff aseiniad  Asesiad Di-arholiad Uned 2 am y tro cyntaf  Mehefin 2026

Cyflwyno Asesiad di-arholiad Uned 2 am y tro cyntaf

Mehefin 2027

Ardystio am y tro cyntaf

2027

© WJEC CBAC Ltd. 2025

